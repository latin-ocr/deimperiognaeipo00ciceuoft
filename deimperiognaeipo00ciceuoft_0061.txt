DE IMPERIO GN. POMPEI. 3

peti, eundem hunc unum ab hostibus metui, praeterea
neminem.

Causa quae sit videtis: nunc quid agendum sit 6
considerate. Primum mihi videtur de genere belli,
deinde de magnitudine, tum de imperatore deligendo
esse dicendum. Genus est belli eius modi, quod
maxime vestros animos excitare atque inflammare ad
persequendi studium debeat: in quo agitur populi
Romani gloria, quae vobis a maioribus curn magna in
omnibus rebus, tum summa in re militari tradita est 3
agitur salus sociorum atque amicorum, pro qua multa
maiores vestri magna et gravia bella gesserunt3 aguntur
certissima populi Romani vectigalia et maxima, quibus
amissis et pacis ornamenta et subsidia belli requiretis 3
aguntur bona multorum civium, quibus est a vobis et
ipsorum et rei publicae causa consulendum. III. Et ¹7
quoniam semper adpetentes gloriae praeter ceteras
gentes atque avidi laudis fuistis, delenda est vobis illa
macula Mithridatico bello superiore concepta, quae
penitus iam insedit ac nimis inveteravit in populi
Romani nomine, quod is, qui uno die tota in Asia, tot
in civitatibus, uno nuntio atque una significatione
litterarum cives Romanos necandos trucidandosque
denotavit, non modo adhuc poenam nullam suo dignam
scelere suscepit, sed ab illo tempore annum iam tertium
et vicesimum regnat, et ita regnat, ut se non Ponti
neque Cappadociae latebris occultare velit, sed emer· ·
gere ex patrio regno atque in vestris vectigalibus, hoc
est in Asiae luce versari. Etenim adhuc ita nostri 8
cum illo rege contenderunt imperatores, ut ab illo
insignia victoriae, non victoriam reportarent. Triumph-
avit L. Sulla, triumphavit L. Murena de Mithridate,

