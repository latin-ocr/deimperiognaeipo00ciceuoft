ie DE IMPERIO CN. POMPEI.

ad omnia nostrae memoriae bella conficienda divino
quodam consilio natus esse videatur?

43 XV. Et quoniam auctoritas quoque in bellis ’
administrandis multum atque in imperio militari valet,
certe nemini dubium est quin ea re idem ille imperator
plurimum possit. Vehementer autem pertinere ad
bella administranda, quid hostes, quid socii de imss‘
peratoribus nostris existiment, quis ignorat, cum scia-
mus homines in tantis rebus, ut aut contemnant aut
metuant, aut oderint aut ament, opinione non minus
et fama quam aliqua ratione certa commoveri? Quod
igitur nomen umquam in orbe terrarum clarius fuiti
cuius res> gestae pares? de quo homine vos, id quod
maxime facit auctoritatem, tanta et tam praeclara

44 iudicia fecistis‘l An vero ullam usquam esse oram tam
desertam putatis, quo non illius diei fama pervaserit,
cum universus populus Romanus referto foro comple-
tisque omnibus templis, ex quibus hic locus conspici
potest, unum sibi ad commune omnium gentium bellum
Cn. Pompeium imperatorem depoposcit? Itaque, ut
plura non dicam neque aliorum exemplis confirmem,
quantum auctoritas valeat in bello, ab eodem Gn.
Pompeio omnium rerum egregiarum exempla ahmantur:
qui quo die a vobis maritimo bello praepositus est
imperator, tanta repente vilitas annonae ex summa
inopia et caritate rei frumentariae consecuta est unius
hominis spe ac nomine, quantam vix in summa uber-

45 tate agrorum diuturna pax efficere potuisset, Iam
accepta in Ponto calamitate ex eo proelio, de quo vos
paulo ante invitus admonui, cum socii pertimuissent,
hostium opes animique crevissent, satis firmum prae-
sidium provincia non haberet, amisissetis Asiam,

